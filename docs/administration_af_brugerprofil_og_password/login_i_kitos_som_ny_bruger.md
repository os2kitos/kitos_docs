---
title: Log in i Kitos som ny bruger
layout: default
nav_order: 2
parent: Administration af brugerprofil og password
---
Vejledning til hvordan du logger ind i Kitos som ny bruger

# Login ind i Kitos som ny bruger - 17.10.25

## Baggrund

Du skal have rettigheder til Kitos for at kunne tilgå data i løsningen. Du får rettigheder ved at
henvende dig til din Kitos Lokal admin. Du kan på listen over Kitos Lokal administratorer i filarkivet se, hvem
du skal kontakte i din kommune.

Hvis din kommune har valgt at anvende SSO med Fælleskommunal adgangsstyring, kan det være at
du automatisk har fået tildelt rettigheder og derfor kan logge direkte på Kitos med din brugerprofil
fra kommunen. Du kan forsøge at logge på Kitos via SSO, for at få afklaret om din kommune
benytter denne mulighed.

## Sådan logger du ind, når din kommune anvender SSO

Benytter din kommune login med SSO, så har du som minimum fået en 'kitos-kigge-adgang'.
Medarbejdere, der har fået tildelt denne rolle af deres lokale FK brugeradministrator, kan få adgang
til at se data i Kitos via deres almindelige kommune profil.

Du vil typisk ikke aktivt få besked om, at du har fået tildelt rollen 'kitos-kigge-adgang'. Du vil blot
opleve, at hvis du tilgår Kitos.dk, kan du klikke på 'Log in via Fælleskommunal Adgangsstyring'
og få direkte adgang til Kitos.

<img width="1876" height="777" alt="log in med sso" src="https://github.com/user-attachments/assets/7ab71e7c-41d4-49a7-94f5-c85c69b7cd2d" />

Hvis du har behov for at kunne redigere eller oprette data i Kitos og oplever, at du ikke kan det, skal du tage kontakt til din Kitos Lokal admin, der så kan tildele dig den/de relevante roller.

## Sådan logger du ind første gang, når din kommune ikke anvender SSO

Før du kan logge på Kitos skal du oprettes som bruger af din Kitos Lokal admin.

Når du er blevet oprettet som bruger i Kitos, modtager du en oprettelsesmail fra `noreply@kitos.dk`.

I mailen er der et link, som du skal klikke på for at oprette dit password til Kitos.

Linket kan aktiveres i 10 dage, hvorefter det udløber.

Hvis du ikke når at indtaste dit password i løbet af de ti dage, er der i mailen et andet link, som du skal klikke på for at få tilsendt en ny oprettelsesmail.

### For at aktivere din Kitos-profil skal du gøre følgende:

- Klik på linket i oprettelsesmailen  
- Udfyld formularen med et password, som du selv vælger  
  > **Bemærk:** Passwordet skal indeholde minimum 6 karakterer.  
- Klik på **Skift password**

Du får nu en besked om, at dit password er blevet ændret.

- Klik på linket i beskeden, som guider dig til forsiden af Kitos, hvor du nu kan logge på med dit brugernavn (din e-mail) og det password, som du selv valgte tidligere.

Hvis du er tilknyttet mere end en kommune, vil du i forbindelse med login blive bedt om at angive, hvilken kommune du vil logge ind i.

## Hvis du har glemt dit password

Hvis du har glemt dit password, kan du altid bestille et nyt ved at klikke på linket under log ind-feltet på forsiden af Kitos:

<img width="746" height="558" alt="glemtPSW" src="https://github.com/user-attachments/assets/4cd0fc85-fbe5-4a45-94e5-ad5fe82cc181" />



